<!DOCTYPE html>
<html lang="tr">
    <head>
        <meta charset="utf8"> 
        <link rel="stylesheet" href="style.css">
    </head>
    <body>
        <center>
        <h2>Yeryüzü Aşkın Yüzü Oluncaya dek</h2>
        <p>Aşksız ve paramparçaydı yaşam
            bir inancın yüceliğinde buldum seni 
            bir kavganın güzelliğinde sevdim. 
            bitmedi daha sürüyor o kavga 
            ve sürecek 
            yeryüzü aşkın yüzü oluncaya dek! </p>
        
        <p>Aşk demişti yaşamın bütün ustaları 
                aşk ile sevmek bir güzelliği 
                ve dövüşebilmek o güzellik uğruna. 
                işte yüzünde badem çiçekleri 
                saçlarında gülen toprak ve ilkbahar. 
                sen misin seni sevdiğim o kavga, 
                sen o kavganın güzelliği misin yoksa...</p>
            
        <p>Bir inancın yüceliğinde buldum seni 
                bir kavganın güzelliğinde sevdim. 
                bin kez budadılar körpe dallarımızı 
                bin kez kırdılar. 
                yine çiçekteyiz işte yine meyvedeyiz 
                bin kez korkuya boğdular zamanı 
                bin kez ölümlediler 
                yine doğumdayız işte,  yine sevinçteyiz. 
                bitmedi daha sürüyor o kavga 
                ve sürecek 
                yeryüzü aşkın yüzü oluncaya dek! </p>

        <p>Geçtiğimiz o ilk nehirlerden beri 
            suyun ayakları olmuştur ayaklarımız 
            ellerimiz, taşın ve toprağın elleri. 
            yağmura susamış sabahlarda çoğalırdık 
            törenlerle dikilirdik burçlarınıza. 
            türküler söylerdik hep aynı telden 
            aynı sesten, aynı yürekten 
            dağlara biz verirdik morluğunu, 
            henüz böyle yağmalanmamıştı gençliğimiz... </p>

        <p>Ne gün batışı ölümlerin üzüncüne 
            ne tan atışı doğumların sevincine 
            ey bir elinde mezarcılar yaratan, 
            bir elinde ebeler koşturan doğa 
            bu seslenişimiz yalnızca sana 
            yaşamasına yaşıyoruz ya güzelliğini 
            bitmedi daha sürüyor o kavga 
            ve sürecek 
            yeryüzü aşkın yüzü oluncaya dek!</p>

        <p>Saraylar saltanatlar çöker 
            kan susar birgün 
            zulüm biter. 
            menekşelerde açılır üstümüzde 
            leylaklarda güler. 
            bugünlerden geriye, 
            bir yarına gidenler kalır 
            bir de yarınlar için direnenler... </p>

        <p>Şiirler doğacak kıvamda yine 
            duygular yeniden yağacak kıvamda. 
            ve yürek, 
            imgelerin en ulaşılmaz doruğunda. 
            ey herşey bitti diyenler 
            korkunun sofrasında yılgınlık yiyenler. 
            ne kırlarda direnen çiçekler 
            ne kentlerde devleşen öfkeler 
            henüz elveda demediler. 
            bitmedi daha sürüyor o kavga 
            ve sürecek 
            yeryüzü aşkın yüzü oluncaya dek! </p>
        </center>
    </body>
</html>